<!DOCTYPE html>
<html>
<head>
  <title>De eerste weken</title>
  <meta name="viewport" content="width=device-width, initial-scale=1.0">

 <link rel="stylesheet" href="css/base3.css">
  <link rel="stylesheet" href="css/header.css">
  <link rel="stylesheet" href="css/menu.css">
  <link rel="stylesheet" href="css/footer.css">
 
</head>
<body>
  
  <div id="header"></div>
  <div id="menu"></div>
  <div id="disclaimer"></div>
  
 <div class="site-wrapper">

<div class="container">
  
  <div class="sectie">
    <div class="kopje">De 'Honeymoonfase'</div>
<div class="sub-kopje">Op een roze- of donderwolk?</div>
    <div class="tekst">Volgens de <a href="fasesvanherstel.html">'Roadmap to Recovery' zijn er vier fases van herstel</a> bij een verslaving. Deze fases zijn een algemene richtlijn, iedereen ervaart het anders. De ene gaat er nu net wat sneller (of langzamer) doorheen en hoe je ze ervaart kan ook verschillen. Het hoeft ook niet zo te zijn dat je de fases ervaart zoals ze beschreven worden of op exact die momenten. 
      <br><br>
      Het zou fijn zijn als we gewoon een soort tijdlijn of agenda hadden voor het herstel, maar helaas, hier moeten we het mee doen.
<br><br>
 Tijdens de eerste weken van herstel zou je kunnen merken dat je in de 'Honeymoon' fase zit. De wittebroodsweken van herstel. Veel mensen voelen zich gemotiveerd en hebben meer energie, ze zijn positief over hun herstel. Tegelijkertijd kan dit zorgen voor overmoed. "Zie je, ik kan het wel!" en dat soort gedachten kunnen opkomen. Al snel ben je de verslaving aan het bagatelliseren en voor je het weet zit je weer met een glas (of fles) in je hand, niet wetende hoe en waar het zo snel mis kon gaan. 
      <br><br>
Je lichaam en brein zijn in de eerste weken van herstel nog niet in balans. Dat heeft echt nog meer tijd nodig. Hierdoor ervaar je misschien moeite met concentreren of is je geheugen (nog) niet wat het is geweest. Dit kan zich nog gaan herstellen. 
      <br><br>
De verdoving die alcohol met zich meebracht, is weg en hierdoor kan het zijn dat je emoties intenser zult ervaren. Behalve dat zorgt dezelfde disbalans in je brein ervoor dat je instabiel kunt zijn in je gevoel.
<br><br>
Prioriteiten stellen en een nieuwe structuur vinden kan lastig zijn, omdat je een heel nieuw leven krijgt. Omdat je oude leven vertrouwd voelde, is het mogelijk dat je misschien weerstand ervaart tegen deze nieuwe veranderingen. Dat is dus allemaal heel normaal, en goed om rekening mee te houden. 
      <br><br>
    </div>
  </div>
  
 
  <div class="sectie">
        <div class="kopje">Cross-addiction</div>
    <div class="sub-kopje">Van de ene verslaving naar de andere</div>
    <div class="tekst">

 Als je het woord 'cross-addiction' letterlijk vertaald zou er 'kruis-verslaving' staan. Bij cross-addiction stop je met de ene verslaving, maar komt er een andere voor in de plaats. 
<br><br>
<strong>De oude verslaving wordt dus niet echt opgelost, het verschuift alleen naar iets anders.</strong> Een nieuwe verslaving kan er ook voor zorgen dat je oude verslaving weer sterker gaat worden. Omdat de onderliggende behoefte om iets te vermijden of te ontsnappen nog steeds bestaat, kan dit de oude verslaving opnieuw opwakkeren. Zo kom je niet alleen met een nieuwe verslaving, maar wordt de oude ook weer sterker, waardoor je in een vicieuze cirkel terechtkomt. Twee voor de prijs van één, deze aanbieding wil je absoluut wél missen! Het is daarom zo belangrijk om niet alleen de verslaving zelf aan te pakken maar uiteindelijk ook de oorzaak.
<br><br>
Hoe ontwikkel je dan zo'n cross-addiction? Wanneer je als verslaafde drinkt, komt er onder andere dopamine vrij in je hersenen, het beloningsstofje die je goed laat voelen. Als je stopt met drinken, maar je gaat alcohol vervangen met iets anders, dan blijf je in verslaving hangen. Jouw brein krijgt niet de mogelijkheid de balans te herstellen (want uiteindelijk herstelt dit!).
<br><br>
Nu zou je kunnen denken dat niet elke nieuwe verslaving zo slecht is. Denk bijvoorbeeld aan sporten. Maar ook hier schuilt een gevaar. Cross-addiction kan ervoor zorgen dat je oorspronkelijke verslaving weer aanwakkert, omdat je nog steeds op zoek bent naar hetzelfde gevoel van beloning. Je blijft een patroon van dwangmatig gedrag volgen, wat je kwetsbaar maakt voor een terugval. Nu zeggen we niet dat je niet moet gaan sporten natuurlijk... <strong>Wees alleen op je hoede voor verslavingsgedrag.</strong> 
<div class="sub-kopje">Wat valt er onder een cross-addiction?</div>

Wat precies onder een cross-addiction valt is een dunne lijn die net zoals met verslaving niet altijd typerend is. Er zijn een aantal <strong>waarschuwingssignalen</strong> die erop kunnen wijzen dat je een nieuwe verslaving hebt ontwikkeld. Als het geen problemen veroorzaakt voor jou of anderen en als het fysiek, mentaal, sociaal of financieel geen kwaad doet dan is de kans groot dat je geen nieuwe verslaving hebt. Maar als één van bovenstaande dingen wel geldt, als je er last van krijgt op die vlakken of er problemen door ervaart, is het belangrijk om aan de bel te trekken.
<br><br>

<ul>
  De meest voorkomende soorten cross-addiction zijn:<br><br>
  <ul>
    <li>Drugs (zoals cocaïne, heroïne, cannabis)</li>
    <li>Medicijnen (zoals opioïden, benzodiazepines, slaap- en kalmeringsmiddelen)</li>
    <li>Gokken (ook online)</li>
    <li>Overmatig eten of eetstoornissen (zoals eetbuien of dwangmatig diëten)</li>
    <li>Seksverslaving (niet alleen fysiek, maar ook porno valt hier onder)</li>
    <li>Kopen (zowel in fysieke winkels als online shoppen)</li>
    <li>Gamen (of social media/telefoon gebruik)</li>
    <li>Werken</li>
    <li>Sporten</li>
  </ul>
</ul>

      </div>
  </div>

<div class="sectie">
    <div id="triggers" class="kopje">Triggers en zucht</div>
<div class="sub-kopje">Wat is zucht?</div>
    <div class="tekst">Zucht, trek, cravings of hoe je het ook noemt, is de zin (of zelfs drang) om te gebruiken. Het is een sterk verlangen naar alcohol, zelfs als je weet dat het niet goed voor je is en je het niet wilt. Sommige mensen hebben na het stoppen helemaal geen last van zucht, andere heel veel. Vooral in het begin kan het lastig zijn om dat door te hebben. Voor je het weet zit je er middenin en lijkt het alsof je er niks tegenin kunt brengen. Geen paniek! Gedachten, net als zucht, komen en gaan. Door je daarvan bewust te zijn, kom je minder snel voor verrassingen te staan. Het is overigens ook heel normaal, ook als je écht niet wilt drinken en heel hard aan je herstel werkt.  
<br><br>
<div class="sub-kopje">Wat zijn triggers?</div>
      <div class="tekst">Triggers, oftewel prikkels, kunnen zowel bewust als onbewust zucht opwekken. Het is helpend om hier rekening mee te houden. Zucht zal vooral in de beginperiode aanwezig zijn en afnemen naarmate je verder in herstel komt. Maar, het blijft iets wat af en toe de kop op kan steken. Zoals een mug in de nacht die bij je oor gaat zitten zoemen: irritant, onverwacht, en moeilijk te negeren. 
 <br><br>      
<div class="sub-kopje">Waarom kan je zucht krijgen?</div>
Je brein speelt een grote rol bij het ontstaan van de zucht. Alcohol beïnvloedt stoffen zoals dopamine en GABA, die zorgen voor dat fijne, ontspannen en blije gevoel. Je brein raakt er hoe dan ook aan gewend, en telkens als je drinkt, wordt de verbinding tussen de hersencellen die deze stoffen vrijgeven sterker.
 <br><br>  
Op een gegeven moment denkt je brein vanzelf: ‘Hé, ik wil drinken.’ Wanneer je stopt, gaat je brein op zoek naar manieren om diezelfde stoffen opnieuw te krijgen. Dat is het moment waarop de zucht opkomt. Je lichaam en geest missen het vertrouwde, fijne gevoel dat alcohol je gaf.
 <br><br>  
De zucht kan ook komen door bepaalde triggers, zoals geuren, herinneringen, plekken of zelfs gewoontes. Je brein koppelt die dingen aan het drinken, waardoor je, zelfs als je niet bewust aan alcohol denkt, de drang weer voelt. 
 <br><br>  
En als je altijd op vaste momenten of met een bepaald ritueel dronk, herinnert je brein zich dat ook. Het zoekt dan naar die bekende reactie, alsof het altijd klaarstaat voor de volgende ronde. Net als jij toen je nog dronk.
   <br><br>   
 <div class="sub-kopje">HALT</div>
 Naast de eerder genoemde triggers is er een belangrijke regel om rekening mee te houden en dat is HALT. HALT is de afkorting voor de engelse woorden hungry, angry, lonely en tired. Dit staat voor hongerig, boos, eenzaam en moe. Dit zijn vier emoties/fysieke toestanden die zucht kunnen opwekken. Dit komt omdat je zelfbeheersing dan vaak lager is. Het brein zoekt naar een manier om deze ongemakken te verlichten, en alcohol lijkt dan de snelste en beste oplossing. 
<br><br>   
Dus, als je zucht hebt, HALT! Ben je hongerig? Tijd voor een snack! Boos? Zet een feesthoedje op, kijk in de spiegel en probeer niet te lachen (succes gegarandeerd). Eenzamer dan een vaas zonder bloemen? Maak contact! En moe? Niet alleen kleine kindjes hebben soms dutjes nodig.
        <br><br>  
           
    </div>
  </div>

  <div class="sectie">
    <div class="kopje">Tips om met zucht om te gaan</div>
<div class="sub-kopje">Wat helpt</div>
    
     <p class="tips">Afleiding</p>
      <div class="tekst"> Afleiding is je geheime wapen tegen zucht. Vooral in het begin kan die zucht namelijk erg heftig voelen. Alsof drinken dan daadwerkelijk het enigste is wat je kunt doen. Maar… Je weet hoe het zit, waar je dan voor kiest. Zet de tv niet uit maar zap even naar een ander kanaal, verander van zender in je hoofd. 
      </div> 
    
      <p class="tips">Anders doen</p>
      <div class="tekst"> Anders doen is een heel belangrijk onderdeel in herstel. Als je namelijk doet wat je deed krijg je wat je kreeg! Anders met bepaalde zaken omgaan, kan een enorm verschil maken als het gaat om zucht.
         <br><br>
        Je brein is echt een gewoontedier. Het zit zo diep in je systeem dat ze juist op de momenten dat je het niet verwacht, weer de kop opsteken. Vooral als je even minder goed in je vel zit, kunnen die oude verlangens ineens heel hard aankomen.
        <br><br>
        Het kost wat tijd, maar hoe vaker je de situatie anders aanpakt, hoe meer je brein de nieuwe route begrijpt. Je weerstaat niet alleen de verleiding van oude gewoonten, je bouwt ook een nieuwe, gezondere routine op. Twee voor de prijs van één, want dat heeft weer een positieve invloed op jouw leven en dus ook je herstel! 
      </div> 

    <div class="sub-kopje">Wat niet helpt</div>
    <div class="tekst">Tekst
      
    </div>
  </div>
  
    
    
  </div>
 </div> 
   
  <div id="footer"></div>

<script src="js/components.js"></script>
  </div>
</body>
</html>
