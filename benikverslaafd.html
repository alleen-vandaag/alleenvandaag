<!DOCTYPE html>
<html>
<head>
  <title>Ben ik verslaafd?</title>
  <meta name="viewport" content="width=device-width, initial-scale=1.0">

 <link rel="stylesheet" href="css/base2.css">
  <link rel="stylesheet" href="css/header.css">
  <link rel="stylesheet" href="css/menu.css">
  <link rel="stylesheet" href="css/footer.css">
 
</head>
<body>
  
  <div id="header"></div>
  <div id="menu"></div>
  <div id="disclaimer"></div>
  
 <div class="site-wrapper">

<div class="container">
  
   <div class="sectie">
    <div class="kopje">De eerste stap</div>
    <div class="tekst">Herstel is zwaar. Echt zwaar. Sterker nog, het is waarschijnlijk het zwaarste wat je ooit in je leven gaat doen. Maar, het is wel mogelijk en het is het 100% waard.
<br><br>
Ja je hoort het goed, herstel stopt nooit. Het is niet mogelijk om te genezen van een verslaving maar het is wel mogelijk om ermee te leren leven. Sterker nog, als je eenmaal een beetje verder bent, als je echt goed in je herstel zit, zul je nooit meer anders willen.
Je gaat beseffen dat het oude leven, met alcohol, je helemaal niets bracht. Het was een leven vol illusies terwijl jij achterbleef met een flinke kater (letterlijk en figuurlijk). 
<br><br>
      Ik hoop dat wij je mogen en kunnen helpen in jouw herstel. 
Het is allemaal geen magisch verhaal, geen 'quick fix' zoals we wel gewend waren. Maar als je die eerste stappen zet en vol blijft houden, zul je merken dat je op een veel betere plek eindigt dan je ooit had gedacht. 
<br><br>
Dit is geschreven door alcoholisten in herstel, voor jou. Jij moet het doen, maar je doet het niet alleen!
<br><br>
<strong>Als je dit leest is de eerste stap gezet, het begin naar een beter en vrij leven.</strong> 
   <br> <br>
      <i class="disclaimer">Disclaimer: Alles wat je op deze website kunt vinden is bedoeld als ondersteuning bij het stoppen met alcohol drinken en biedt informatie, inzichten en tips op basis van ervaring. Het is niet bedoeld of geen vervanging voor professionele, medische of psychologische hulp.
<br><br>
Alcoholverslaving en ontwenning kunnen ernstige lichamelijke en mentale gevolgen hebben. Als je gezondheidsproblemen ervaart of twijfelt over je herstelproces, raadpleeg dan altijd een arts of een andere gekwalificeerde professional.
<br><br>
De ervaringen en adviezen in dit boekje zijn gebaseerd op kennis en inzichten uit herstel, maar ieder persoon en herstelproces is uniek. Gebruik de informatie op een manier die voor jou werkt en wees niet bang om extra hulp te zoeken wanneer dat nodig is.</i>
    </div>
  </div>
  
  <div class="sectie">
    <div class="kopje">Ik wil stoppen, wat nu?</div>
    <div class="tekst">Wanneer je stopt met alcohol drinken kun je last krijgen van afkickverschijnselen oftewel ontwenningsverschijnselen. Dit komt omdat je lichaam en geest gewend zijn geraakt aan alcohol waardoor je fysieke en/of mentale klachten kunt krijgen. Het is goed om hier rekening mee te houden.<br><br>
Er zijn een aantal dingen die je kunt doen om jezelf te helpen. 
      <br><br>
      <b>Maak je agenda leeg:</b> Zover dat kan natuurlijk. Alle grote gebeurtenissen of belangrijke keuzes? Even op pauze.
      <br><br>
      
      <b>Zoek steun:</b> Er zijn verschillende meetings waar je naartoe kunt gaan of online kunt volgen. Een heel arsenaal aan ervaringsdeskundigen staat voor je klaar. Mensen die weten hoe moeilijk het is, die weten hoe hardnekkig die verslaving kan zijn. Ze luisteren naar je en kunnen advies geven, als je dat wilt, zonder oordeel. 
      <br><br>
      Naast steun zoeken bij lotgenoten is het ook goed om je naasten in te lichten. Dit hoeft niet meteen de hele familie te zijn, inclusief die oom die je al vijf jaar niet hebt gesproken, maar je directe naasten kan helpend zijn: mensen die jij vertrouwt.
      <br><br>
      <b>Meer hulp:</b> Schakel  je huisarts in als je denkt dat je meer hulp nodig hebt. Deze kan je helpen met afkicken of je doorverwijzen.
      <br><br>
      Als je jarenlang, elke dag, veel hebt gedronken, is het belangrijk om sowieso eerst je huisarts te raadplegen voordat je stopt. Plotseling stoppen kan dan namelijk gevaarlijk zijn. Je huisarts kan je helpen door samen te bespreken hoe je het beste kunt stoppen. Soms moet je eerst afbouwen of met behulp van medicatie afkicken. Maar denk bijvoorbeeld ook aan een doorverwijzing naar hulp bij het stoppen. Je huisarts heeft een geheimhoudingsplicht, dus alles wat je over je alcoholverslaving deelt, blijft vertrouwelijk *. 
      <br><br>
        Ik zal je wel alvast uit de droom helpen: je huisarts gaat je helaas geen magische pil geven die alles oplost. Ongeacht hoe je stopt, het gaat lastig zijn en er is meer nodig dan alleen niet drinken. Niet drinken is natuurlijk wel de voorwaarde voor herstel. 
<br><br>
      <i>* Het beroepsgeheim van de huisarts kan alleen worden doorbroken als je een direct gevaar vormt voor jezelf of anderen. Dit kan bijvoorbeeld het geval zijn als je zelfmoordneigingen hebt, geweld gebruikt (zoals huiselijk geweld), of als je jezelf of anderen in direct gevaar brengt. Ook als er sprake is van een levensbedreigend situatie, kan de huisarts hulp inschakelen. Het doel is altijd om jou en anderen te beschermen.</i>
    </div>
  </div>
  
  <div class="sectie">
  <div class="kopje">Kalmte, moed en wijsheid</div>
  <div class="tekst">
    Onderaan de website staat een Engelse zin:<br><br>

    <b>Grant me the serenity to accept the things I cannot change, courage to change the things I can, and wisdom to know the difference.</b><br><br>

    Dit heet het 
    <span class="fact" onclick="toggleFact(this)">
      <em>Serenity Prayer</em>.
      <span class="facttext">
        In het Nederlands <em>Gebed van Sereniteit</em>, geschreven in de vroege jaren 1930 door de theoloog Reinhold Niebuhr. Populair gemaakt door zijn collega Winnifred Wygal in 1933, zonder de auteur te noemen. Het gebed verspreidde zich snel en in 1940 werd de door Wygal gepubliceerde versie toegeschreven aan Niebuhr.
      </span>
    </span> 
       <br><br>
    Het is een krachtige boodschap die niet alleen over verslaving gaat, maar eigenlijk toepasbaar is op alles in het leven. Van je relaties tot je werk en persoonlijke groei. Deze levensles helpt je te begrijpen waar je geen invloed op hebt, waar je w√©l invloed op hebt, en hoe je dat verschil kunt zien.
    <br><br>
    <b>Kalmte om te aanvaarden wat ik niet kan veranderen</b><br>
Er zijn nou eenmaal een hoop dingen waar je niks over te zeggen hebt. Denk aan het weer, de keuzes van andere mensen, of de toekomst. Je kunt ertegen blijven vechten, maar dat is een beetje alsof je ruzie gaat zitten maken met de regen, je wordt er alleen maar nat van. Accepteren dat je sommige dingen niet kunt veranderen, geeft gek genoeg rust.
 <br><br>
    <b>Moed om te veranderen wat ik kan veranderen</b><br>
Er zijn gelukkig ook dingen die we wel in de hand hebben, zoals hoe we reageren en de keuzes die we maken. Dat vraagt wel moed en lef. Je zult actie moeten ondernemen om die verandering in je leven te brengen.
 <br><br>
    <b>Wijsheid om tussen deze twee te onderscheid te maken</b><br>
Dit is misschien wel het belangrijkste: het verschil weten tussen wanneer je iets mag loslaten en wanneer je juist in actie kan komen. Richt je energie op de dingen die je kunt veranderen in plaats van te blijven hangen waar je geen controle over hebt. Je gaat ook niet proberen om te zon te laten stoppen met schijnen toch? Je kunt wel een zonnebril opzetten en je insmeren met zonnebrand.

  </div>
</div>
 
  <div class="sectie">
    <div class="kopje">Waar moet ik beginnen?</div>
    <div class="tekst">
      <a href="eerstedagen.html" target="_blank" rel="noopener noreferrer">De eerste dagen</a> kunnen erg pittig zijn. Houd het klein. Alleen vandaag.
      <br><br>
      Voor veel mensen is het helpend om meer te weten te komen over alcohol en verslaving. 
      <br><br>
     Kijk hieronder eens of er een onderwerp bij zit dat jou aanspreekt.
      </div>
  </div>
  
  
</div>
  
  </div>
<script src="js/components.js"></script>
  </div>
</body>
</html>
